
# ที่มาคำว่า "แฟน"

## คำว่า แฟน

พจนานุกรม ฉบับราชบัณฑิตยสถาน พ.ศ. 2554 ให้ความหมายคำว่า แฟน ไว้ว่า “(ปาก) น. ผู้นิยมชมชอบ เช่น แฟนเพลง แฟนภาพยนตร์ แฟนมวย, ผู้เป็นที่ชอบพอรักใคร่, คู่รัก. สามีหรือภรรยา.” โดยคำว่า แฟน มาจากภาษาอังกฤษว่า FAN นั่นเอง ซึ่งย่อมาจากคำว่า FANATIC หมายถึง ความคลั่งไคล้ ชื่นชอบ ชนิดที่เรียกว่า “บ้า” สิ่งหนึ่งอย่างมาก

ก่อนเรียกคนรักว่า แฟน คนไทยยุคก่อนหน้านี้เรียกคนรักว่า “ชิ้น” แล้วคนไทยเริ่มใช้คำว่า แฟน เรียกคนรักของตนเองตั้งแต่เมื่อใด?

เอนก นาวิกมูล อธิบายไว้ในหนังสือ “หมายเหตุประเทศสยาม เล่ม 1” (959 พับลิชชิ่ง, 2549) ว่า คนไทยเริ่มนิยมใช้คำว่า แฟน เมื่อราว พ.ศ. 2490 เศษ ๆ (หรืออาจใช้กันมาก่อนหน้านั้นแล้วชั่วเวลาหนึ่ง) ปรากฏหลักฐานในหนังสือ “ชมรมเพลงชุดพิเศษ พยงค์ มุกดา” จัดพิมพ์เมื่อ พ.ศ. 2494 มีบทเพลง “แฟนตลอดกาล” ผลงานประพันธ์ของพยงค์ มุกดา กล่าวถึงคำว่า แฟน เอาไว้ โดยอธิบายว่า ขณะนี้คนไทยกำลังใช้คำว่า แฟน กันฟุ่มเฟือย และเล่าที่มาของคำว่าแฟน
![picture1](https://scontent.fbkk5-5.fna.fbcdn.net/v/t39.30808-6/284995805_115298681189846_7066582100113944900_n.jpg?stp=dst-jpg_p600x600&_nc_cat=100&ccb=1-7&_nc_sid=8bfeb9&_nc_eui2=AeFyORHprV2Wmer2ldu5FFkMuHO0ihzPcSC4c7SKHM9xIC4SI3cR9Bn4Fg1tmEX-mm2xhPL9MhsqPpIF23_tAH8B&_nc_ohc=FidvCTkEgEUAX-_ukxP&_nc_ht=scontent.fbkk5-5.fna&oh=00_AT8S2jhK19Wzn4nuqnScdr11tdeIvQqQH1QLHM9aaJQNaA&oe=629802B0)
![picture2](https://scontent.fbkk5-4.fna.fbcdn.net/v/t39.30808-6/285028013_115298711189843_3835681011862028834_n.jpg?stp=dst-jpg_p600x600&_nc_cat=110&ccb=1-7&_nc_sid=8bfeb9&_nc_eui2=AeGqOa2Oipn11TNp1Aen5oBq1FtNezG6infUW017MbqKdxhbo_SGzYzPpZBtAFRG5fKDIl04BBxTpDRtLVOFPtl6&_nc_ohc=fbpMZi7N8qEAX_wXBc1&_nc_ht=scontent.fbkk5-4.fna&oh=00_AT9FJUYSyLGSRMGPjO0P1NgQEoMATIjeDQdm693CmTp0ww&oe=6297C7AC)

แหล่งอ้างอิง: [Silpa-mag](https://www.silpa-mag.com/culture/article_50422) | [Wikipedia](https://th.wikipedia.org/wiki/%E0%B9%81%E0%B8%9F%E0%B8%99)
